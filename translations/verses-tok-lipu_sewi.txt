Joshua 1

1: moli pi jan Mose, jan pali pi sewi Jawe, li pini la, sewi Jawe li toki tawa jan Jejosuwa Pin Nun, jan pali pi jan Mose, e ni:

2: jan Mose li jan pali mi, li moli. tenpo ni la, sina en kulupu jan ale o kama tawa ma lon poka ante pi telo tawa Jaten. mi pana e ma ni tawa sina mute, tawa kulupu jan Isale.

3: noka sina li tawa ma la, mi pana e ma ni tawa sina mute. mi toki tawa jan Mose e sama.

4: tan ma seli en ma Lepanon ni tawa telo tawa suli Pulatu. ma Itin ale tawa telo suli. ma pi kama suno li lon linja ma sina.

5: sina lon la, jan ala li awen lon sinpin sina. mi pilin sama tawa sina tawa jan Mose. mi tawa ala tan sina. mi weka ala tan sina.

6: o kama wawa. o pilin wawa. sina lawa e kulupu ni la, ona li kama jo e ma ni. mi toki lon tawa mama ona e ni: mi pana e ma ni tawa ona.

7: o wawa taso. o awen o pali ale e sona ni: jan pali mi Mose li toki lawa e ona tawa sina. o weka ala tan ni tawa poka wan anu poka ante. ni ale la, sina ken kama sona lon nasin ale sina.

8: lipu sona ni li weka ala tan uta sina. tenpo suno en tenpo pimeja la, o pilin sona tawa ona. ni la, sina ken pali ale e sona pi sitelen lon insa ona. ni la, sina kama pona pi nasin sina. ni la, sina kama sona.

9: mi toki lawa e ni tawa sina. o wawa taso. o pilin ala wawa ala. sewi Jawe sina li lon poka sina lon nasin ale sina.

10: jan Jejosuwa Pin Nun li toki e ni tawa jan lawa mute pi kulupu jan.

11: o tawa ma tomo pi awen lili. o toki lawa e ni tawa kulupu: o pali e moku tawa. tenpo suno tu wan li pini la, sina ale li tawa poka ante pi telo tawa Jaten ni. sina kama jo e ma pana pi sewi Jawe sina. sewi li pana la, sina lawa e ma.

12: jan Jejosuwa Pin Nun li toki e ni tawa kulupu Lupeni en kulupu Kati en kipisi tu pi kulupu Menase:

13: o awen e ni pi lawa sina. jan Mose, jan pali pi sewi Jawe, li toki lawa e ni tawa sina: sewi sina Jawe li pali e ma ni, li pana tawa sina e ma ni.

14: meli sina en jan lili sina en soweli sina li awen lon ma ni: jan Mose li pana tawa sina lon poka ante pi telo tawa Jaten. sina jo e ilo utala, li tawa lon sinpin pi jan sama sina, jan wawa utala ale. o pana e pona tawa ona.

15: ni la, sewi Jawe li pana e awen tan ike tawa jan sama sina. ona mute li kama lawa e ma. ma ni la, sewi Jawe li pana tawa ona. ni la, sina li tawa ma pi lawa sina, li kama lawa e ni. ma ni la, jan Mose, jan pali pi sewi Jawe, li pana tawa sina lon poka ante pi telo tawa Jaten. lon ma pi suno kama.

16: jan ni li toki e ni tawa jan Jejosuwa: sina toki tawa mi mute la, mi pali e ona ale. sina wile e tawa mi la, mi tawa ma ale pi wile sina.

17: mi kute e jan Mose. mi kute sama e sina. taso sewi sina Jawe li pilin tawa jan Mose, li pilin sama tawa sina.

18: jan ale li kute ala e uta sina e toki sina e toki lawa sina la, ona li moli. taso o kama wawa, o pilin wawa.

Joshua 2

1: jan Jejosuwa li tawa e jan tu pi lanpan sona tan ma Sitin, li kalama ala. jan Jejosuwa li toki e ni tawa ona: o tawa o lukin e ma e ma tomo Jeliko. ona li tawa, li kama tawa tomo pi meli unpa. nimi pi meli ni li Lakapu. ona tu li anpa lon tomo ni.

2: toki li kama tawa jan lawa pi ma tomo Jeliko. toki li ni: jan tu li kama lon ma ni tan kulupu Pene Isale lon tenpo pimeja ni. ona li alasa e sona pi ma ni.

3: jan lawa pi ma tomo Jeliko li tawa toki tawa meli Lakapu e ni: o weka e jan pi kama tawa sina pi kama tawa tomo sina. ona li kama pali tawa ni: ona li lanpan e sona pi ma ni ale.

4: meli li lanpan e jan tu, li len e ona, li toki e ni: lon. jan li kama tawa mi. mi sona ala e ni: ona li tan ma seme.

5: lupa li kama pini la, jan li tawa. mi sona ala e ni: jan li tawa ma seme. o tawa wawa lon nasin ona. sina ken kama lon ma ona.

7: jan li alasa e jan tu ni lon telo tawa Jaten kepeken nasin pi telo sewi ala. ona li weka la, jan li pini e lupa.

9: meli li toki e ni tawa jan tu: mi sona e ni: sewi Jawe li pana e ma ni tawa sina. wawa sina li lon mi mute. jan ale pi ma ni li weka tan sina.

10: mi mute li kute e ni: sewi Jawe li lanpan e telo tan telo suli Su tan ni: sina tawa tan ma Misalin. mi mute li kute ale e ni: sina pali tawa jan lawa Amoli tu lon poka ante pi telo tawa Jaten. tawa jan lawa Sijon tawa jan lawa Oku. sina moli e ona.

11: mi mute li kute e ni la, pilin mi li weka. jan ala li jo e pilin tan sina. tan sewi Jawe sina li sewi lon kon sewi, li sewi lon ma anpa.

12: tenpo ni la, mi pali pona tawa sina la, o toki lon tawa mi tan nimi pi sewi Jawe. o pali pona kin tawa tomo pi mama mi. o pana tawa mi e sitelen lon.

13: o moli ala e mama mije mi e mama meli mi e jan sama mije mi e jan sama meli mi e ijo ale ona. sina lanpan e kon pi mi mute tan moli.

14: jan tu li toki tawa ona e ni: kon lon mi li lon jo sina. sina wile la, sina ken moli e mi. sina toki ala e ni la, sewi Jawe li pana e ma ni tawa mi la, mi pali pona li pali lon tawa sina.

15: meli li anpa e jan tu lon lupa lukin tomo kepeken linja, tan ni: tomo ona li lon sinpin pi ma tomo. ona li lon sinpin pi ma tomo.

16: meli li toki e ni tawa ona: o tawa nena tan ni: jan alasa li pakala ala e sina. tenpo suno tu wan la, o awen. ni la, jan alasa li kama sin la, sina ken tawa nasin sina.

17: jan tu li toki tawa meli: mi jaki ala tan toki lawa ni: sina toki lawa e ni tawa mi.

20: sina toki e ijo mi ni la, mi jo ala e jaki tan toki lon ni: sina li toki lon e mi.

22: jan tu li tawa, li kama lon nena, li awen pi tenpo suno tu wan lon nena. ni la, jan alasa li kama sin la, jan alasa li lukin lon nasin ale, li kama jo ala.

23: jan tu li kama sin, li anpa tan nena, li tawa, li tawa jan Jejosuwa Pin Nun, li toki tawa ona e ijo kama ona ale.

24: jan tu li toki tawa jan Jejosuwa e ni: sewi Jawe li pana e ma ale lon luka mi. kin la, jan ale ma li kama weka tan pilin monsuta tan mi.

Joshua 3

1: jan Jejosuwa li pini lape lon tenpo lili la, ona mute li tawa tan ma Sisin. ona en kulupu jan Isale ale li kama tawa telo tawa Jaten. ona mute li open ala tawa poka ante la, ona mute li lape lon ma ni.

2: tenpo suno tu wan li pini la, jan lawa li tawa lon ma tomo pi awen lili.

3: jan lawa li toki lawa tawa kulupu jan e ni: sina lukin e poki pi toki wan pi sewi sina Jawe e jan pali sewi Lewi pi tawa ona la, sina o tawa tan ma awen sina o tawa monsi ona.

5: jan Jejosuwa li toki tawa kulupu jan e ni: o kama sewi tan ni: tenpo suno kama la, sewi Jawe li pali e pali suli pona lon sina.

6: jan Jejosuwa li toki tawa jan pi pali sewi e ni: o tawa e poki pi toki wan, o tawa sinpin kulupu. ni la, jan pi pali sewi li tawa e poki pi toki wan, li tawa sinpin kulupu.

7: sewi Jawe li toki tawa jan Jejosuwa e ni: tenpo suno ni la, mi open suli e sina tawa lukin pi kulupu jan Isale tawa ni: ona o sona e ni: mi pilin sama tawa sina tawa jan Mose.

8: sina o toki lawa tawa jan pi pali sewi e ni: jan pi tawa poki pi toki wan e ni: sina kama tawa poka pi telo tawa Jaten la, o awen lon telo tawa Jaten.

9: jan Jejosuwa li toki tawa kulupu jan Isale e ni: o kama o kute e toki pi sewi sina Jawe.

10: jan Jejosuwa li toki e ni: ni la, sina li sona e ni: sewi li lon sina li pana tan sina e kulupu Kanan e kulupu Isim e kulupu Kiwi e kulupu Pelisi e kulupu Kikisi e kulupu Amoli e kulupu Jepusi.

11: o! poki pi toki wan. jan lawa pi ma ale li tawa lon sinpin sina lon telo tawa Jaten.

12: tenpo ni la, o kama jo e jan 12 tan kulupu jan ale Isale. jan wan li tan kulupu wan. jan ante li tan kulupu ante.

13: jan li jo e poki pi toki wan pi sewi Jawe lawa pi ma ale la, noka ona li awen lon telo pi telo tawa Jaten la, telo ni li kama tan sewi, li awen, li kama palisa suli wan.

14: kulupu li tawa tan tomo ona pi tenpo lili li wile tawa poke ante pi telo tawa Jaten la, jan pali sewi pi tawa e poki pi toki wan li tawa lon sinpin kulupu.

15: jan pi tawa e poki li kama lon telo tawa Jaten la, ona li kama insa linja pini telo. tenpo pi lanpan pan la, telo tawa Jaten li kama suli tawa linja ona.

16: telo pi tawa anpa li awen li kama palisa sewi wan lon ma weka mute ni: ma tomo Atan li lon poka ma tomo Santan. telo li anpa tawa telo suli Alapa anu telo suli pi namako kiwen li pini li kama kipisi. ni la, kulupu jan li tawa lon sinpin ma tomo Jeliko.

17: jan pali sewi li tawa e poki wan pi sewi Jawe li awen lon ma pi telo ala lon insa pi telo tawa Jaten li awen wawa. kulupu Isale li tawa lon ma pi telo ala la, kulupu ale li pini e tawa lon poka ante pi telo tawa Jaten.

Esther 1

1: tenpo pi jan Akasewe pi lawa ma 127 pi ma Palata tawa ma Kusi la, ijo li kama.

2: jan Akasewe li lawa e ma tomo kiwen Susa.

3: sike tenpo 3 pi tenpo ni la, ona li pali e tenpo pi moku musi tawa jan lawa mute pi anpa ona.

4: sike suno 180 anu sike mute la, ona wile e ni: jan ale lukin e mani suli pi ma ona e pona suno pi lawa sewi ona.

5: tenpo ni li pini en insa ma kasi lili pi tomo lawa pi jan Akasewe la, ona li pali e tenpo pi moku musi tawa jan ale pi ma tomo kiwen Susa, pi jo mani mute anu pi jo mani ala.

7: nasin pi jan lawa la, telo kili nasa pi poki insa jelo ilo pi lukin pona li lon.

8: moku telo la, lawa li lawa ala, tan ni: jan lawa li toki e ni: “o jan pali mi li pali e wile pi jan ale”.

9: insa tomo lawa la, jan lawa meli Wasi li pali kin e tenpo pi moku musi. tenpo ni li tawa meli.

10: sike suno 7 la, jan lawa li pilin pona li nasa pi telo kili. ona li toki e jan Mejuman e jan Biseta e jan Apona e jan Bita e jan Abata e jan Setawa e jan Kaka. (ona li jan pi unpa ala pi pali tawa jan Akasewe.) jan Akasewe toki e ni:

11: o kama e jan lawa meli Wasi tawa jan lawa mije li len e ona kepeken len lawa pi jan lawa, tan ni: jan ale li ken lukin. ni li tan ni: jan Wasi li meli pi pona lukin.

12: ! jan lawa li pana e toki ni kepeken jan pali ona pi unpa ala. taso, jan Wasi li wile ala kama, li kute ala, li kama ala. ni la jan lawa mije li kama pilin ike utala suli. pilin ona li kama seli a.

13: jan lawa mije li toki e jan pi sona lawa, tan ni: nasin lawa li toki tawa jan pi sona lawa.

14: jan Kasena en jan Seta en jan Amata en jan Tati en jan Mewe en jan Masena en jan Memukan li jan pi toki ona pi poka mute. jan poka ni li jan lawa lili pi ma Pasi, li jan lawa pi ma Mati, li ken kama e jan lawa suli, li nanpa wan pi ma lawa.

15: jan Akasewe li toki e ni: “jan lawa meli Wasi li kute ala pi jan lawa mije Akasewe kepeken jan pi unpa ala la, o pali e seme tawa ona?”

16: poki pi jan lawa e jan lawa lili mute la, jan Memukan toki e ni: “jan Wasi li pali ike e jan lawa meli pi taso ala. ona li kin pali ike e jan lawa lili ale e jan ale.”

17: “ni li tan ni: pali pi jan lawa meli la, meli ale li pilin ike e mije ona. ona li kama pi toki insa e ni: kin jan Akasewe li toki tawa jan Wasi e kama pi sinpin ona, en jan Wasi kama ala.”

18: “tenpo ni, meli ale pi ma Pasi pi ma Mati li toki e ni tawa jan lawa lili ale, en pilin ike li pini ala.”

19: “ni li pona tawa jan lawa la, o sina toki lawa, li sitelen ni lon lawa pi ma Pasi pi ma Mati tawa ni li ken ala ante e ni: jan Wasi li ken ala kama e sinpin jan lawa Akasewe. o pana e nimi lawa tawa meli ante pi mute pona.”

20: “ni la, lawa sina li pana e ma suli ale sina, en meli ale, pi wawa anu anpa, li kama pilin anpa mije sina.”

21: ni la, jan lawa en jan lawa lili ale li pilin pona, en jan lawa pali e sama pi toki jan Memukan.

22: jan lawa li pana e jan toki e ma ale pi jan lawa. ona li kepeken e toki ma ale e nasin sitelen ma ale. ona li toki e ni: mije ale li jo e wawa pi tomo ona li toki e nasin toki pi kulupu ona.

Esther 2

1: tenpo lili tawa pilin ike pi jan Akasewe li pini la, ona li sona e jan Wasi li pilin e pali ona e ijo pi sitelen lawa tawa ona.

2: jan pali pi anpa jan lawa li toki e ni: “o alasa e jan meli sin mute pi pona lukin pi unpa ala lon tenpo pini.”

3: “o jan lawa li wile e jan lon ma lili ale pi ma lawa, tawa ni: o kama e jan meli sin ale pi pona lukin tawa ma tomo kiwen Susa. meli ni o kama e tomo meli pi jan lawa, anpa lukin pi jan Eke. (jan Eke li jan pi unpa ala pi jan Akasewe. ona li awen e jan meli.) o pana e ko pi pona lukin tawa meli ni.”

4: “jan meli pi pona mute tawa jan lawa o kama e jan lawa meli lon weka pi jan Wasi.” jan Akasewe li pilin pona tan toki ni, li pali e ni.

5: ma tomo kiwen Susa la, jan Moteka, pi kulupu jan Juta, pi kulupu lili Penjamin, li lon. mama ona li jan Jawi, en mama suli ona li jan Simi, en mama suli mute ona li jan Kisi.

6: (tenpo pini la, jan lawa Nepukanesa li weka tan ma tomo Jelusalen e kulupu pi jan Kisi e jan lawa Jekonija pi ma Juta.)

7: jan Moteka li mama kon pi jan Ese (pi nimi Atasa kin) tan ona jo ala e mama. mama mije pi jan Ese li jo e mama sama pi mama jan Moteka. jan meli Ese li jo e sijelo pona, li lukin pona. tenpo pi mama tu ona li moli la, jan Moteka li kama mama tawa ona kepeken nasin sama pi mama sijelo.

8: tenpo pi jan lawa li toki en jan meli mute li kama e tomo lawa pi anpa lukin pi jan Eke la, jan li kama jo e jan Ese kin, anpa lukin jan Eke pi awen e meli, tawa tomo lawa.

9: meli ni li pona tawa ona, e ona pilin pona tawa meli. jan Eke li pana tawa jan Ese e kipisi pi moku, e ko pi pona lukin, e jan 7 pi anpa jan Ese pi tomo lawa. insa tomo meli la, jan Eke li pona e Ese e jan anpa ona.

10: jan Ese li toki ala lon kulupu jan ona, tan ni: jan Moteka toki e ni: o toki ala lon ni.

11: sike suno ale la, jan Moteka li kama e sinpin pi tomo meli pi jan lawa, tan ni: ona li wile kama sona e ale pi kama tawa jan Ese.

12: meli li jo e sike tenpo wan tawa kama pona lukin. sike ni li pini la, meli nanpa wan li kama tawa jan lawa. kama ni li pini la, meli nanpa tu li kama tawa jan lawa, en meli ale li kama kepeken nasin ni. (ona li jo e sike wan tawa ni: kipisi sike 6 la, ona li kepeken e telo ko pona, en kipisi 6 ante la, ona li kepeken e kon pona e ko pona ante tawa pona e ona.)

13: (tenpo pona ni li pini la, meli li kama tawa jan lawa.) ona li kama tawa jan lawa la, ona li ken kama e ijo ale pi wile ona tan tomo meli.

14: meli li tawa tomo lawa lon tenpo pimeja, li tawa tomo meli nanpa tu lon open pi tenpo suno. jan Sasaka pi unpa ala li lawa e tomo meli ni, li awen e meli lawa pi suli ala. jan lawa li wile e meli li toki e nimi ona la, ona li kama tawa jan lawa. jan lawa li wile ala la, meli li kama ala tawa ona.

15: (jan Ese pi jan Apije la, jan Apije li jan sama tawa mama pi jan Moteka, en jan Moteka li kama mama tawa jan Ese.) tenpo pi jan Ese li kama la, ona li wile ala e ijo namako tan wile pi jan Ekaje. (jan Ekaje li unpa ala li awen e meli.) taso, ona li pana e pilin pona tawa jan lukin ona.

16: tenpo mun nanpa 10 la, tenpo mun Tewe la, tenpo sike lawa nanpa 7 pi jan lawa Akasewe la, jan li kama e jan Ese tawa jan Akasewe lon tomo lawa ona.

17: meli ale la, jan lawa li olin e jan Ese. meli ale pi unpa ala la, pilin pona la, jan Ese li nanpa wan tawa jan lawa. ni la, ona li pana e len lawa pi jan lawa tawa ona, li pali e ni: ona li meli lawa lon weka pi jan Wasi.

18: jan lawa suli li pali e tenpo moku musi suli tawa jan lawa anpa. musi ni li tenpo musi pi jan Ese. ma ale ona la, ona li pali e tenpo musi, li lili e lawa, li pana e ijo pi suli lawa.

19: meli pi unpa ala li kama kulupu lon tenpo nanpa tu la, jan Moteka li awen lon lupa pi tomo lawa.

20: sama toki nasin pi jan Moteka la, jan Ese li toki ala e kulupu ona e nasin ona, tan ni: ona li pali e wile pi jan Moteka sama tenpo ni: jan Moteka li lawa e ona.

21: tenpo ni la, jan Moteka li lon lupa pi tomo lawa la, jan Pitan en jan Tewe li kama pilin utala. (ona li jan pi unpa ala, li awen e lupa pi tomo lawa.) ona li wile pakala e jan lawa Akasewe.

22: jan Moteka li kama sona e toki ni, li toki lon ni tawa jan lawa Ese. jan Ese li toki e ni tawa jan lawa lon nimi pi jan Moteka.

23: lawa li alasa lon ni, li kama sona e ni: ni li lon. lawa li moli e ona tu lon nasin ni: palisa kasi li jo sewi e ona. lawa li sitelen e ni lon lipu pi kama ale tawa jan lawa.

Esther 3

1: tenpo pi ale ni li weka la, jan lawa Akasewe li sewi e jan Aman pi jan Ametata pi kulupu Akaki. lawa li wawa e ona, li lawa suli e ona tan jan lawa lili ale.

2: jan anpa ale pi jan lawa li anpa lon sinpin pi jan Aman tan ni: jan lawa li toki e ni lon ona. taso, jan Moteka li kama anpa ala.

3: jan anpa pi jan lawa lon lupa pi tomo lawa li toki tawa jan Moteka e ni: sina pali ala e toki pi jan lawa tan seme?

4: suno wan en suno ale ante la, jan anpa li toki tawa jan Moteka, en jan Moteka li kute ala e ona. ona li wile kama sona e awen pi toki pi jan Moteka la, ona li toki e ni tawa jan Aman, tan ni: jan Moteka li toki e ni tawa ona: jan Moteka li lon kulupu Jute.

5: jan Moteka li anpa ala tawa jan Aman, en jan Aman li lukin e ni la, jan Aman li pilin pi ike seli.

6: pakala taso tawa jan Moteka li lili ike tawa jan Aman. jan li toki tawa ona e kulupu pi jan Moteka. ni la, ona li wile pakala moli ale e kulupu pi jan Moteka, e kulupu Jute lon ma ale pi jan lawa Akasewe.

7: tenpo mun nanpa wan la, tenpo mun Nisan la, tenpo sike nanpa 12 pi jan lawa Akasewe la, ijo Puwi li kama lon sinpin pi jan Aman. (ijo Puwi li musi ken.) ijo ni li kama lon sinpin ona tawa tenpo suno ale tawa tenpo mun ale. nasin ni la, tenpo mun nanpa 12 li kama lon musi ken. (tenpo ni li tenpo mun Ata.)

8: jan Aman li toki tawa jan lawa Akasewe e ni: kulupu wan jan li lon poka kulupu jan ale ante li lon ma lili ale pi ma sina. lawa ona li ante tan lawa pi jan ale ante, en ona li kute ala e lawa pi jan lawa. lon ona li ike tawa jan lawa.

9: ni li pona tawa jan lawa la, o toki lawa e pakala moli ale tawa ona. sina pali la, mi o pana e ijo mani kiwen 10,000 tawa jan pi poki mani lawa.

10: ni la, jan lawa li weka e kiwen lawa tan luka ona, li pana e ni tawa jan Aman pi jan Amateta pi ike tawa kulupu Jute.

11: jan lawa li toki tawa jan Aman e ni: mi pana tawa sina e mani e jan. o pali e wile sina.

12: tenpo suno nanpa 13 pi tenpo mun nanpa wan la, jan sitelen pi jan lawa li kama li sitelen e toki lawa lon nasin pi jan Aman. lawa li tawa jan lawa lili pi ma ale kepeken sitelen ona, li tawa jan lawa lili pi kulupu ale kepeken toki ona. ona li kama lon nimi pi jan lawa Akasewe, li jo e sitelen pi kiwen lawa.

13: jan tawa li kama e sitelen lawa ni tawa ma ale lawa: o pakala o moli o pakala moli e kulupu Jute ale, e jan sin e jan pi tenpo suli e jan meli. o pali e ni lon suno wan, lon tenpo suno nanpa 13 pi tenpo mun nanpa 12, lon tenpo mun Ata. o lanpan e jo ale ona.

14: sitelen lawa ni li wile kama toki lon ma lili ale. ona li kama lon lukin pi jan ale. ni la ona li ken kama pona tawa tenpo suno ni.

15: jan tawa li pali wawa e toki lawa. jan wan li toki e ni lon ma tomo kiwen Susa. jan lawa en jan Aman li awen li moku e telo. taso, jan pi ma tomo Susa li pilin nasa.

Lamentations 1

1: ike a! tenpo wan la, jan mute mute li lon ma tomo Jelusalen. tenpo ni la, jan ala li lon. tenpo wan la, ma tomo Jelusalen li suli tawa ma ale. tenpo ni la, ona li kama sama meli pilin ike tan moli pi mije ona. tenpo wan la, ona li sama meli lawa; ma ante ale li sewi e ona. tenpo ni la, mi mute pi ma tomo Jelusalen li kama sama jan anpa pali.

2: tenpo pimeja la, mi mute li pana ike e telo tan oko. telo oko li lon poka sinpin. jan ala pi jan olin ale li pana e pona tawa mi. tenpo pini la, jan lawa mute pi ma ante li pona tawa mi. tenpo ni la, ona ale li kama jan ike tawa jan ale pi ma tomo Jelusalen.

3: jan li tawa weka e kulupu Juta. ona li jan anpa pali li pilin ike mute. ona li lon ma ante li ken ala jo e awen pona. jan ike ona li lanpan e ona. ona li ken ala weka.

4: jan ala li lon nasin pi nena Sijon tan ni: lon ma ni la, jan ala li kama li wan e moku suli sewi. jan ala li tawa lupa suli ona pi kama insa. jan sewi ona li mu. meli lili pi ma tomo Jelusalen li pana e telo tan oko tan ni: ona li pilin ike mute.

5: jan ike tawa mi mute li anpa e ma tomo li wawa. sewi Jawe li pana e ike tawa kulupu pi ma tomo Jelusalen tan pali ike ale ona. jan li lanpan e jan lili pi ma tomo Jelusalen li tawa e ona lon ma ante.

6: tenpo pini la, ma tomo Jelusalen li ma tomo pi pona lukin mute. tenpo ni la, ona li pona lukin ala. kasi ma li lon ala la, soweli pi palisa lawa li moli tan wile moku; jan lawa pi ma tomo li sama soweli ni. ona li wawa lili. tan ni la, ona li ken ala tawa wawa tan jan ike.

7: kulupu jan pi ma tomo Jelusalen li pilin ike li tawa kepeken nasin mute li toki insa e ni: tenpo pini la, ma tomo mi li suli. taso tenpo ni la, jan ike tawa mi mute li lanpan e ma tomo. jan ala li pana e pona tawa kulupu jan. jan ike li pakala e ma tomo li pana e kalama uta musi.

8: jan pi ma tomo Jelusalen li pali ike mute. nasin ni la, ma tomo li kama sama len jaki. tenpo pini la, jan li sewi e ma tomo. tenpo ni la, ona li ike mute tawa jan sama. jan sama li lukin e ni: ma tomo li kama anpa ike. tenpo ni la, jan pi ma tomo li mu li len e sinpin ona tan ni: ona li apeja mute.

9: ma tomo li kama jaki tan ni: jan ona li pali ike. jan ona li wile ala sona e ni: ma tomo li kama seme. tenpo ni la, ma tomo li pakala. jan ala li pana e pona tawa kulupu jan. kulupu jan li toki wawa e ni: sewi Jawe o lukin e ni: mi mute li pilin ike tan ni: jan ike li anpa e mi.

10: jan ike li lanpan e mani ale, e ijo pona ale pi mi mute. mi lukin e jan utala pi ma ante. ona li olin sewi ala e sewi Jawe li tawa insa pi tomo sewi. jan pi ma ante o tawa ala insa pi tomo ni!

11: jan pi ma tomo li mu li alasa e moku. ona li pana esun e ijo pona tan ni: ona li wile e moku li wile moli ala. ona li toki e ni: sewi Jawe o lukin e mi mute; mi ike tawa jan ale.

12: jan pi nasin poka o! lukin la, sina wile ala sona e pakala pi mi mute. sina lukin lon ale la, jan ante ala li pilin ike sama mi. sewi Jawe li pana e ike tawa mi tan ni: ona li pilin utala tawa mi.

13: ona li pana e seli tan kon sewi. seli ni li seli lon insa pi mi mute. supa ma la, ona li pana e ilo alasa tawa noka mi, li weka e ken mi pi tawa noka. ona li weka tan mi. tenpo suno ale la, mi wawa lili.

14: sewi Jawe li kama e ni: pali ike pi mi mute li kama suli tawa mi. ona li wan e pali ike lon anpa lawa mi. tenpo pini la, mi wawa. sewi Jawe li kama e ni: mi kama wawa lili. ona li ken e ni: jan utala li lanpan e mi mute. taso mi ken ala utala e ona.

15: sewi Jawe li lukin e jan utala wawa pi mi mute li pana e kalama uta musi tawa ona. ona li kama e kulupu suli pi jan utala tan ni: ona li pakala e jan utala lili mi. jan li pali e telo loje nasa la, ona li pakala noka e kili lili lon lupa. nasin sama la, sewi Jawe li pakala noka e kulupu Juta.

16: ni ale la, mi pana e telo tan oko. oko mi li pana e telo mute. jan ala li pana e pona tawa mi. poka mi la, jan ala li pana e wile tawa mi. jan ike tawa mi mute li anpa e mi. tenpo kama la, jan lili mi li jo ala e ijo pona.

17: kulupu pi ma tomo Jelusalen li open e luka li wile e pana pona la, jan ala li pana e pona tawa mi. kulupu pi jan Jako la, sewi Jawe li kama wile e ni: ma lon poka la, jan li kama ike tawa mi li lukin e ma tomo Jelusalen sama len jaki.

18: sewi Jawe li pali tawa mi la, ale li pona tan ni: mi kute ala e toki lawa pi sewi Jawe. jan ale lon ale o kute e mi o lukin e ni: mi mute li pilin ike mute. tenpo pini la, mi jo e mije lili mute e meli lili mute. tenpo ni la, jan li lanpan e ona li tawa e ona lon ma weka.

19: mi mute li toki wile tawa jan pona e ni: o pana e pona tawa mi. taso ona li wile ala pana pona. jan sewi mi en jan lawa mi li lukin e moku la, ona li moli tan wile moku.

20: sewi Jawe o lukin e ni: mi mute li pilin ike mute. insa mi li pilin pakala. mi pilin anpa tan ni: mi kute ala e sina. nasin pi ma tomo la, jan ike li moli e jan kepeken palisa utala. jan li moli tan wile moku.

21: mi mute li mu la, jan li kute e mi. taso jan ala li kama pana e pona tawa mi. sewi Jawe o, mi pakala tan sina. jan ike li pilin pona tan ni: ona li lukin e pali sina. taso o kama e tenpo pi wile sina. jan ike tawa mi o pilin ike sama mi!

22: sewi Jawe o lukin e pali ike pi jan ike o pana e ike tawa ona! sina pana e ike tawa mi tan pali ike mi; nasin sama la, o pana e ike tawa ona! mi toki tawa sina tan ni: mi pilin ike mute; mi mu mute; mi pilin anpa mute.

Lamentations 2

1: sewi Jawe li pilin utala mute tawa mi mute. tan ni la, ona li len e ma tomo Jelusalen kepeken kon telo pimeja. tenpo wan la, ma tomo Jelusalen li ma tomo pi pona lukin. tenpo ni la, ona li kama pakala tan sewi Jawe. sewi Jawe li pana e ike tawa kulupu Isale la, ona li weka tan tomo sewi ona kin lon ma tomo Jelusalen.

2: sewi Jawe li pakala e tomo pi kulupu Juta. ona li pali olin ala. ona li pilin utala mute la, ona li pakala e tomo wawa pi ma Juta. tan ona la, ma mi en jan lawa mi li kama apeja. sewi Jawe li weka e ona.

3: sewi Jawe li pilin utala mute la, ona li anpa e kulupu Isale. jan ike li utala e mi mute la, sewi Jawe li wile ala awen e mi. seli wawa li pakala e ale; nasin sama la, sewi Jawe li pakala e kulupu Isale.

4: ona li sike lili e ilo alasa, li wile moli e mi mute kepeken palisa utala lili; mi sama jan ike tawa ona. ona li kama moli e jan olin pi mi mute e kulupu mama mi. ona li pilin utala mute tawa jan pi ma tomo Jelusalen. pilin utala ona li sama seli.

5: sewi Jawe li kama sama jan ike tawa kulupu Isale, li pakala e tomo suli pi mi mute e tomo wawa. ona li weka e jan mute pi ma tomo Jelusalen. tan ona la, mi pilin ike tan weka pi jan moli, mi pana e telo tan oko.

6: tan ona la, tomo sewi ona li kama pakala sama tomo lili lon ma kasi. tan ona la, mi mute li weka e sona pi tenpo ale sewi e sona pi tenpo suno wan sewi. tan ona la, jan li weka wawa e jan lawa mi e jan sewi mi, tan ni: sewi Jawe li pilin utala mute tawa ona.

7: sewi Jawe li weka wawa tan supa sewi ona tan tomo sewi ona. ona li ken e ni: jan ike pi mi mute li pakala e sinpin pi tomo sewi mi e sinpin pi tomo suli mi. tenpo wan la, mi kalama wawa pona lon tenpo sewi. nasin sama la, jan ike li kalama wawa pona lon tomo sewi pi sewi Jawe.

8: sewi Jawe li wile e ni: sinpin pi ma tomo mi o kama pakala. lukin la, ona li nanpa e sinpin, li pakala e sinpin. lukin la, tan ona la, tomo suli palisa en sinpin li pana e telo oko.

9: ma tomo la, lupa suli pi kama insa en palisa pi pake lupa li pakala. jan lawa en jan ona pi pana sona li tawa ma ante. tenpo ni la, jan ala li pana e sona pi lawa sewi tawa kulupu jan. tenpo ni la, jan pi toki sewi li kama ala jo e sitelen insa sewi; sewi Jawe li pana ala e sitelen insa tawa ona.

10: ma tomo Jelusalen la, jan mije pi tenpo suli li awen lon ma anpa, li toki ala. ona li jo e len ike pi linja kasi wawa, li pana e ko lon lawa. ma tomo Jelusalen la, jan meli lili li anpa; sinpin ona li anpa tawa ma.

11: oko mi li wawa ala tan telo oko. mi pilin ike mute lon kon insa. jan mi mute li moli la, mi pilin ike, mi wawa ala. jan lili kin en jan sin kin li moli lon nasin tan wile moku.

12: ona li kalama wawa tawa mama e ni: mi wile e moku e telo! nasin pi ma tomo la, ona li kama anpa sama jan pi pakala sijelo. tenpo en tenpo en tenpo la, ona li moli lon luka mama.

13: jan pi ma tomo Jelusalen o! mi ken ala toki e ijo tawa pona sina. jan ala li pilin ike sama sina. mi sona ala e ni: mi o pali e seme tawa pona sina. pakala sina li suli sama telo suli suli. jan ala li ken pona e ma tomo sina.

14: jan sina pi toki sewi li toki e ni: mi lukin e sitelen insa tan sewi Jawe. ona li toki e lon ala e ike. ona li toki ala e pali ike sina la, ona li awen ala e sina tan tawa weka. ona li ike e sina kepeken toki ona tan ni: toki ona li lon ala.

15: jan ale li tawa lon poka sina la, ona li musi ike tawa sina, li tawa wawa e lawa ona, li toki ike tawa sina. ona li toki e ni: “ni li ma tomo suli Jelusalen anu semema tomo ale la, ni li ma tomo pona mute anu semetan ma tomo ni la, jan pi ma ale li pilin anu pilin pona a?

16: tenpo ni la, jan ike tawa mi mute li musi ike tawa sina, li toki ike, li kalama ike kepeken kiwen uta. ona li toki e ni: “mi pakala e ona! mi wile mute e ni; tenpo ni la, wile mi li kama!”

17: sewi Jawe li pali e wile ona. tenpo suli pini la, ona li toki e ni: mi wile pakala e sina. tenpo ni la, ona li pali e wile ona. ona li pakala e ma tomo, li pana pona ala. ona li ken e jan ike la, jan ike li anpa e sina. ona li ken e jan ike la, jan ike li wawa.

18: mi wile e ni: sinpin pi ma Jelusalen o kalama wawa tawa sewi Jawe! tenpo ale la, jan pi ma Jelusalen o pana e telo tan oko! telo oko sina o telo sama linja telo tawa! o pini ala e pilin ike; o pini ala e pana telo tan oko!

19: tenpo pimeja ale la, o kama sewi lon noka, o kalama wawa e pilin sina tawa sewi Jawe. o sewi e luka sina, o toki wile tawa ona. sewi Jawe o pana e pona tawa jan lili mi pi kama moli. leko nasin la, ona li kama anpa tan wile moku.

20: sewi Jawe o lukin o toki insa lon ni: tenpo seme la, sina ike e jan sama nitenpo wan la, mama meli li awen olin e jan lili ona; tenpo ni la, mama meli li moku e jan lili ona.

21: jan moli pi suli ale li lon nasin. palisa utala pi jan ike li moli e jan mije lili e jan meli lili; sijelo moli ona li lon nasin. sina pilin utala mute la, ona li kama moli tan sina. sina moli e ona sama soweli. sina pana e pona ala tawa ona.

22: sama moku suli sewi la, sina kama e jan ike tawa mi mute; tan nasin ale la, ona li utala e mi. tenpo ni la, sina pilin utala mute la, jan ala li weka awen. tenpo wan la, mi mute li awen olin e jan lili; tenpo ni la, jan ike li moli e ona.

Lamentations 3

1: mi ike a! sewi Jawe li pana e ike tawa mi tan ni: sewi Jawe li pilin utala.

2: tan ona la, mi tawa noka lon pimeja suli kepeken suno ala.

3: tenpo suno ale la, tenpo mute la, ona li pana e ike tawa mi.

4: tan ona la, selo mi en sijelo mi kama pakala sama ijo pi tenpo suli.

5: tan poka ale la, ona li pana e pilin ike kon e pilin ike sijelo tawa mi.

6: ona li pana anpa e mi lon pimeja. mi sama jan moli pi tenpo suli lon lupa.

7: ona li pali e sinpin sike, li pana e linja kiwen suli lon mi la, mi ken ala weka.

8: mi kalama wawa, mi toki wile tawa ona. taso ona li kute ala e toki mi.

9: ona li pake e nasin mi kepeken kiwen, li nasa e nasin mi.

10: ona li awen tan ni: sama soweli wawa la, ona li wile alasa e mi sama soweli ante.

11: ona li weka e mi tan nasin, li pakala wawa e mi, li weka tan mi. jan ala li lon poka mi.

12: ona li sike lili e ilo alasa, li pana wawa e palisa utala lili tawa mi.

13: palisa pi poki ona li kama lon insa suli pi sijelo mi.

14: jan ale mi li kalama uta musi tan mi. tenpo ale la, ona li kalama e kalama musi ike tawa mi.

15: sewi Jawe li pana e ike suli tawa mi. mi sama jan pi moku pi telo jaki a!

16: ona li pakala e kiwen uta mi kepeken ma kiwen. ona li pakala noka e mi.

17: tenpo ni la, ale li pona ala tawa mi. pona li weka tan sona mimi awen sona ala e awen pona mi.

18: mi toki insa e ni: tenpo ni la, mi wile ala lon tenpo suli. mi wile ala kama jo e pona tan sewi Jawe!

19: mi toki insa e ike mi e weka mi la, mi moku e telo ike mute.

20: mi awen sona e ike mi li pilin anpa mute.

21: taso mi pilin e ni: pona li kama. mi ni tan ni:

22: tenpo ala la, sewi Jawe li pini e olin tawa mi mute. tenpo ala la, ona li pini e pana pona tawa mi.

23: tenpo ale la, mi mute li sona pi pona ona. tenpo suno open ale la, ona li pana e pona tawa mi.

24: ni la, mi toki insa e ni: mi wile e sewi Jawe taso. pona la, mi awen tawa kama ona.

25: sewi Jawe li pona tawa ale wile ona tawa ale wile pona ona.

26: mi mute o awen tawa kama pi sewi Jawe; ona li awen e mi.

27: mi mute li jan pi tenpo lili la, ike la, mi mute o awen.

28: jan o awen pi wan taso kepeken toki ala. tan sewi Jawe la, ona li pilin ike.

29: ona o awen supa lon ko ma; sinpin ona o anpa tawa ma. tenpo ni kin la, ona li ken jo e pilin pi kama pona.

30: jan li utala e mi mute lon poka sinpin la, mi o pana e poka sinpin ante tawa utala ona. jan li toki ike tawa mi, mi o awen tan ike.

31: sewi Jawe li weka ala lon tenpo ale.

32: tenpo la, ona li pana e ike tawa mi mute. taso tenpo la, ona li pana pona tan ni: tenpo ale la, ona li olin e mi.

33: ona li pana e ike tawa jan la, jan li pilin ike la, ona li pilin pona ala.

34: jan li pakala e jan anpa la,

35: jan li kute ala e lawa pi sewi Jawe la,

36: jan li ike e jan suli pi nasin lawa la, sewi Jawe li lukin e ijo ale ni anu seme?

37: sewi Atona li lon ala e ijo la, jan li ken ala lon e ijo.

38: pona en ike li kama ala kama tan uta pi sewi Elowin?

39: tan seme la, jan lon li pali ike la, ona li toki ike e ni: pana ike li lon tawa ona?

40: mi mute o alasa o lukin e nasin insa pi mi mute, o kama sin tawa sewi Jawe.

41: mi mute o sewi e pilin e luka tawa sewi Elu.

42: mi mute li kute ala e sina, li pali ike. sina weka ala e pali ike mi.

43: sina len e sina lon pilin utala. sina alasa e mi mute. sina moli ike e mi; sina pana pona ala tawa mi.

44: kon telo la, sina len e sina tawa ni: sina kute ala e toki sewi pi mi mute.

45: sina pali e ni: mi mute li jaki tawa jan ante.

46: jan ike ale li toki ike lon mi.

47: mi mute li pilin monsuta, li lon ilo alasa. pakala li kama tawa mi.

48: tan oko mi la, telo linja li telo tan ni: meli lili pi kulupu jan mi li pakala.

49: telo tan oko mi li pini ala e telo, tawa tenpo ni:

50: sewi Jawe li lukin anpa tan sewi.

51: oko mi li pana e pilin ike mute tawa mi tan meli pi ma tomo mi.

52: tan ala la, jan ike li alasa e mi sama waso.

53: ona li pana wawa e mi lon lupa suli, li pana wawa e kiwen mute tawa lawa mi.

54: telo li kama tawa sewi pi lawa mi. mi toki e ni: mi weka.

55: sewi Jawe o! tan anpa pi lupa suli la, mi kalama e nimi sina.

56: sina kute e toki mi ni: mi toki wile e pana pona sina la, o pini ala e kute sina.

57: tenpo suno pi kalama mi la, sina kama lon poka mi, sina toki e ni: o pilin ala monsuta!

58: sewi Jawe o, sina awen toki e mi, sina awen e lon mi.

59: sina lukin e pali ike tawa mi. o pana e nasin lawa pona tawa mi.

60: sina lukin ale e ni: jan ike li wile pali ike tawa mi.

61: sewi Jawe o, ona li toki ike tawa mi, li wile pali ike tawa mi la, sina kute ale e ona.

62: tempo ale la, uta pi jan ike li toki ike pi kalama lili lon mi.

63: o lukin e ona! ona li awen monsi, li awen noka la, ona li kalama e kalama musi ike tawa mi.

64: ona li pana e ike tawa mi; o pana e ike sama tawa ona.

65: o pana e wawa ala pi pilin insa tawa ona. o pana e wawa ike tawa ona.

66: pilin utala sina la, o alasa e ona, o pakala e ona tan ma.
